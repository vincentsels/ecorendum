Het Vlaams Energie- en Klimaatplan (VEKP) 2021-2030 is een transversaal beleidsplan en vormt een belangrijke basis voor het Vlaams energie- en klimaatbeleid voor de periode 2021-2030.

Op 12 mei 2023 heeft de Vlaamse Regering een nieuw Vlaams Energie- en Klimaatplan (VEKP) goedgekeurd. Het gaat om een update van het initiële VEKP dat in 2019 werd goedgekeurd. Met dit plan worden de inspanningen in de sectoren transport, gebouwen, landbouw, (lichte) industrie en de afvalsector, de zogenaamde ESR-sectoren, aangescherpt. De ambitie in het nieuwe VEKP 2021-2030 wat betreft de **reductie van broeikasgasemissies** in de ESR-sectoren wordt zo opgeschroefd tot **-40% tegen 2030** (t.o.v. 2005)

Vlaanderen engageert zich voor onderstaande doelstellingen:

- Broeikasgasreductie in de ESR-sectoren: -40% in 2030 ten opzichte van 2005
- LULUCF-sector: Vlaanderen stelt zich als doelstelling om in een Belgische context te voldoen aan de vereisten van de nieuwe Verordening, dus aan de no-debit rule voor de periode 2021-2025, en een bijdrage te leveren aan de 320 kt CO2-eq bijkomende opslag tegen 2030
- Energiebesparing (art. 7 van de energie-efficiëntierichtlijn): 91,845 TWh
- Hernieuwbare energie: 31.974 GWh in 2030

Het Vlaams Energie- en Klimaatplan is opgedeeld in acht delen:

1. Inleiding, beleidskader en proces
2. Decarbonisatie: broeikasgasemissies en verwijderingen
3. Decarbonisatie: hernieuwbare energie
4. Energie-efficiëntie
5. Energiezekerheid en interne energiemarkt
6. Energiearmoede
7. Onderzoek, innovatie en concurrentievermogen
8. Impactanalyse en financiering

Download hier de [actualisatie van het Vlaams energie- en klimaatplan 2021-2030](https://assets.vlaanderen.be/image/upload/v1683894247/Vlaams_Energie-_en_Klimaatplan_actualisatie_12_mei_2023_tpletf.pdf) zoals goedgekeurd op 12 mei 2023. Ook de [visienota](https://assets.vlaanderen.be/image/upload/v1683894969/Visienota_Actualisering_VEKP_12_mei_2023-_nota_opfiuh.pdf) omtrent de actualisatie kunt u hier raadplegen.

*([bron](https://www.vlaanderen.be/veka/energie-en-klimaatbeleid/vlaams-energie-en-klimaatplan-vekp-2021-2030))*
